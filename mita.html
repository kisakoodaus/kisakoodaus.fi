---
---
<h1>Mitä on kisakoodaus?</h1>
<p>Kisakoodaus mittaa taitoa suunnitella ja toteuttaa
algoritmeja. Kisoissa menestyminen vaatii kykyä
ratkaista ongelmia sekä koodata nopeasti ja virheettömästi.</p>
<p>Ohjelmointikisassa on joukko tehtäviä,
jotka täytyy ratkaista tietyn ajan kuluessa.
Yleensä jokaisen tehtävän ratkaisu on ohjelma, joka lukee syötteen,
ratkaisee tehtävän ja tulostaa vastauksen.</p>
<p>Ratkaisun arvostelu tapahtuu automaattisesti testaamalla
sitä joukolla testisyötteitä.
Testauksessa tutkitaan, toimiiko ratkaisu oikein ja
riittävän tehokkaasti.</p>
<h2>Esimerkkitehtävä</h2>
<p>Annettuna on merkkijono, jossa on <i>n</i> merkkiä
väliltä A–Z.
Tehtäväsi on tutkia, saako merkkijonosta palindromin
järjestämällä merkit sopivasti.</p>

<p>Esimerkiksi jos merkkijono on <code>ABABC</code>,
siitä saa palindromin <code>ABCBA</code>.
Merkkijonosta <code>ABADC</code> taas ei
saa palindromia millään tavalla.</p>
<p>Ohjelmasi tulee tulostaa "YES", jos merkkijonosta saa palindromin,
ja muuten "NO".</p>
<h2>Ratkaisun idea</h2>

<p>Lasketaan jokaisesta merkistä, montako kertaa se esiintyy
merkkijonossa.
Jos kaikkia merkkejä on parillinen määrä tai tasan
yhtä merkkiä on pariton määrä,
merkeistä voi muodostaa palindromin.
Jälkimmäisessä tapauksessa pariton merkki
on palindromin keskellä.</p>

<h2>Ratkaisu C++-koodina</h2>
<div class="language-c++ highlighter-rouge"><div class="highlight"><pre class="syntax"><code><span class="cp">#include &lt;iostream&gt;
</span>
<span class="k">using</span> <span class="k">namespace</span> <span class="n">std</span><span class="p">;</span>

<span class="n">string</span> <span class="n">s</span><span class="p">;</span>
<span class="kt">int</span> <span class="n">c</span><span class="p">[</span><span class="mi">128</span><span class="p">];</span>

<span class="kt">int</span> <span class="nf">main</span><span class="p">()</span> <span class="p">{</span>
    <span class="n">cin</span> <span class="o">&gt;&gt;</span> <span class="n">s</span><span class="p">;</span>
    <span class="k">for</span> <span class="p">(</span><span class="kt">int</span> <span class="n">i</span> <span class="o">=</span> <span class="mi">0</span><span class="p">;</span> <span class="n">i</span> <span class="o">&lt;</span> <span class="n">s</span><span class="p">.</span><span class="n">size</span><span class="p">();</span> <span class="n">i</span><span class="o">++</span><span class="p">)</span> <span class="p">{</span>
        <span class="n">c</span><span class="p">[</span><span class="n">s</span><span class="p">[</span><span class="n">i</span><span class="p">]]</span><span class="o">++</span><span class="p">;</span>
    <span class="p">}</span>
    <span class="kt">int</span> <span class="n">z</span> <span class="o">=</span> <span class="mi">0</span><span class="p">;</span>
    <span class="k">for</span> <span class="p">(</span><span class="kt">int</span> <span class="n">i</span> <span class="o">=</span> <span class="sc">'A'</span><span class="p">;</span> <span class="n">i</span> <span class="o">&lt;=</span> <span class="sc">'Z'</span><span class="p">;</span> <span class="n">i</span><span class="o">++</span><span class="p">)</span> <span class="p">{</span>
        <span class="k">if</span> <span class="p">(</span><span class="n">c</span><span class="p">[</span><span class="n">i</span><span class="p">]</span><span class="o">%</span><span class="mi">2</span> <span class="o">==</span> <span class="mi">1</span><span class="p">)</span> <span class="n">z</span><span class="o">++</span><span class="p">;</span>
    <span class="p">}</span>
    <span class="k">if</span> <span class="p">(</span><span class="n">z</span> <span class="o">&lt;=</span> <span class="mi">1</span><span class="p">)</span> <span class="n">cout</span> <span class="o">&lt;&lt;</span> <span class="s">"YES</span><span class="se">\n</span><span class="s">"</span><span class="p">;</span>
    <span class="k">else</span> <span class="n">cout</span> <span class="o">&lt;&lt;</span> <span class="s">"NO</span><span class="se">\n</span><span class="s">"</span><span class="p">;</span>
<span class="p">}</span>
</code></pre></div></div>

<h1>Näin pääset alkuun</h1>
<h2>1. Opettele C++</h2>
<p>Kisakoodaus vaatii sujuvaa ohjelmointitaitoa.
Paras valinta kieleksi on C++, joka on tehokas ja
jonka ominaisuudet sopivat hyvin kisakoodaukseen.</p>
<p>Kisakoodaus ei vaadi kielen erikoisominaisuuksien
tuntemista.
Muuttujat, taulukot, ehdot, silmukat ja funktiot
riittävät pitkälle kisakoodauksessa.</p>
<h2>2. Lue KKKK</h2>
<p>Kisakoodarin käsikirja eli KKKK sisältää paljon
tietoa kisakoodauksesta.
Voit opetella sen avulla tärkeitä tietorakenteita
ja algoritmeja.
Voit kopioida KKKK:n itsellesi <a href="/kkkk.pdf">tästä</a>.</p>
<p>KKKK sisältää myös syventäviä asioita algoritmiikasta,
jotka ovat aluksi vaikeita.
Kaikkea ei tarvitse oppia heti, vaan voit perehtyä
asioihin pikkuhiljaa.</p>
<h2>3. Harjoittele</h2>
<p>Datatähden valmennuskurssi on hyvä paikka harjoitella
kisakoodausta. Kurssi sisältää 200 tehtävää, jotka
vaikeutuvat pikkuhiljaa.
Kurssi on CSES:ssä ja pääset siihen <a href="https://cses.fi/dt/">tästä</a>.</p>
<h2>4. Osallistu kisoihin</h2>
<p><a href="http://www.codeforces.com/">Codeforces</a> järjestää
viikoittain nettikisoja. Sivuston käyttäjät ovat kahdessa
sarjassa: aloittelijat ovat Div2:ssa ja pidemmälle päässeet ovat Div1:ssä.</p>
<p>Hyviä kisoja kisakoodauksen aloittamiseen
ovat myös <a href="http://www.usaco.org/">USACO</a>
ja <a href="http://hsin.hr/coci/">COCI</a>.
Näitä kisoja järjestetään syksystä kevääseen noin kuukauden välein.</p>
<p>Osallistu kisoihin aina, kun pystyt. Mitä useammin osallistut,
sitä enemmän opit.</p>
